२८२ काशेकावृत्तौ [ हलन्ताश्य
दम्भेहंल्ग्रहणस्य जातिवाचकत्वात्सिद्धम् । धिप्सति । धीप्सति ।।

पदमजरी

इह धीप्सतीति य इक्समीपे हल् नकारो न ततः परः सन्, यतश्च परा सन्
भकारात् न स इक्समीप इति कित्त्वं न स्यादित्यत आह - दम्मेरिति । दम्भेरपि
परस्य सनः कित्त्वं सिद्धम्, कुतः ? हल्ग्रहणस्य जातिवाचकत्वात् । ’तत्प्रयोजकः’
इतिवत्समासः । जातिवाची हतल्शव्दः, एकेव च जातिर्नकारभकारयोः ।
व्यक्तिद्वारक च जातेरिक्समीपत्वं तदपेक्षयात्र सनः परत्वम् । भकारव्यक्ति-
रिक्समीपे वर्तत इति जातिरपि वर्तते, भकारव्यक्तेः परः सन्निति जातेरपि
परः । विपर्ययस्तु सन्नपि शास्त्रेणानाश्रितत्वादकिञ्चित्करः । नकारव्यक्ति-
रिक्समीपे न वर्तत इति जातिरपि न वर्तते । नकारव्यक्तेः परः सन्न भवतीति
जातेरपि परो न भवतीत्ि । धीप्सतीति । ’दम्भ इच्च कित्त्वादुपधालोपः,
’एकाचो बशो भष् झषन्तस्य स्ध्वोः’ इति भष्भावः, द्विर्वचनम्, ’अत्र लोपो५-
भ्यासस्य’ ।।

न्यासः

यदि समीपवचनोऽयमन्तशव्दस्तदा दम्मेः परस्य सनः क्ित्त्वं न सिध्यति ।
तथा हि-तस्य य इकः समोपगतो हल् न तस्मात् परः सन्, यस्मात् परः सन्
नासाविकः समीपगत इत्यत आह-दम्भेरित्यादि । हलित्यनेन हल्जातिरुच्यते,
न तु व्यक्तिः । तेन यदा ’ता एव व्यक्तयस्त्यक्तमेदा जातिः इति दर्शनम्, तदा
तासां व्यक्तीनां हल्त्वेनाश्रितानां नास्ति व्यवधानम् । अतो यैव हल्जातिरिकः
समीपवर्तिनी तत एव परः सन्निति दम्मेर्विहितस्य सनः विन्त्वं सिद्धमेव । यदाप्य-
र्यान्तरभूता जाति्व्यंक्तिपु प्रत्येकं परिसमाप्ता निरवयवैका, तदापि नास्ति व्यवधानम्;
यस्माद्वयक्तिर्व्यक्त्यन्तरस्य व्यवधायिका भवति, न तु जातेः; तस्या अशरीरिणी-
त्वात् । तस्मादिहापि दर्शने यैव हल्जातिरिकः समीपगता तत एव परः सन्निति
दम्मेः परंस्य सनः कित्त्वं भवति । तस्यास्तु व्यक्तिव्यतिरिक्ताया जातेर्यदिकमपेक्ष्य
समीपवर्तिनीत्वम् , यच्च तजातिमपेक्षमाणस्य सनः परत्वम्-तदुभयं व्यक्तिद्वारकं
वेदितव्यम् । तत्र नकारव्यक्तिरिकः समीपगतेति तदाधारा हल्जातिरपीकः समीप-
गतेति भकारस्य व्यक्तेः परः सन्निति तदाधारभूताया जातेरपि परः सन्, न तु जाते-
र्व्यक्तिनिरपेक्षं समीपवर्त्तिनीत्वं सम्भवति । नापि जात्यपेश्चं सनः परत्वम्; जातेर-
शरीरिणीत्वात् । यदि तर्हि व्यक्तिद्वारकमेतदुभयम् ? एवं तर्हि विपर्ययो५पि
व्यक्तिद्वारकः स्यात् । भकारव्यक्तिरिकः स्मीपगता न भवतीति जातिरपि न स्यात्,
नकारव्यक्तेः परः सन् न भवतीति जातेरपि न स्यात्, ततश्च हल्ग्रहणस्य सत्यपि
जातिवाचकत्वे दम्मेः परस्य सनः कित्त्वं न सिध्यत्येव ? नैतदस्ति; यद्यपि जाते-
र्व्यक्तिद्वारकमिकः समीपवर्त्तिनीत्वं तद्विपर्ययश्च, सनो५पिः यद्यपि व्यक्तिद्वारकं

CC-0. Jangamwadi Math Collection. Digitized by eGangotri
