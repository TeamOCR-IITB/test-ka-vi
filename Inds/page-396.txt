३७४ काशिकादृत्तौ [ सरूपाणामेकरैः

परत एकशेषो भवति । एकः शिष्यते, इतरे निवर्तन्ते  वृक्षश्च
वृक्षश्च वृक्षौ । वृक्षश्च वृक्षश्च वृक्षश्च वृक्षाः ।
पदमञ्जरी

चतुर्थे तु निवर्त्तमानः शब्दो यद्यपि सह विभक्त्या निवर्त्तते, शिष्यमाणस्य
त्वेकवचनश्रवणप्रसङ्गः ।

अतः पञ्चमं पक्षमाश्रित्याह-सरूपाणां शब्दानामेकविभक्ती परत इति ।
सरूपसमुदायादेवस्यां विभक्तो परत इत्यर्थः । ननु ’ङ्याप्प्रातिपदिकात्’इत्येकवच-
नान्तानां द्वन्द्वः, तत्र चैकत्वं विवक्षितम्, तत्कथं प्रातिपदिकसमुदायाद्विभक्तिः ?
अस्तु प्रत्येकं प्रातिपदकत्वम्, समुदायो५पि त्वर्थवत्त्वात्प्रातिपदिकम्, कः पुनः
समुदायस्यार्थः ? परस्परसम्बन्धः, एकेकेन विशकलितोऽर्थ उच्यते । समुदायेन
तु सम्बन्धः तुल्यजातीयस्य चार्थवत्समुदायस्य समासग्रहणेन निवृत्तिः । कश्च
तुल्यजातीयः ? यत्र पूर्वो भागः पदम् । न चात्रैवमिति समुदायाद्विभक्तिरवि-
रुद्धा। सा त्वनुदभूतावयवभेदत्वाद् द्विवचनं बहुवचनं वा, न त्वेकवचनम् । नावो
जनावी कर्तारावित्यादावच्परत्वादावादिष्वपि कृतेषु विरूपाणामपि समानार्थ-
त्वादेकशेषः । शेषशब्दो५यं नागराजे अनन्ते अप्रधाने उपयुक्तादन्यत्र च न
वर्त्तते, किं तहि ? निवृत्तिमदवस्थान इत्याह-एकः शिष्यते इतरे निवर्त्तन्ते इति ।

न्यासः
न विरूपः । समानजातीयस्यैव हि निर्धारणं भवति, न विजातीयस्य । अथ वा-
सनुदायलक्षणैपा पष्ठी, सरूपसमुदायान्तःपाती च सरूप एव भवति, न विरूपः । तेन
सरूप एव शिष्यते । एकविभक्ताविति । एकशब्दः समानार्थः, एकधनाविति यथा ।
एका चासौ विभक्तिश्चेति ’पूर्वकालैक इत्यादिना समासः । एवमेकशेष इत्यत्रापि ।
अत्र त्वेकशब्दः संख्यावचनः, शेषशब्दो५यं निवृत्त्या विशिष्टमवस्थानमाह, नावस्थान-
मात्रम् । अत एवाह-एकः शिष्यते, अपरे निवर्त्तन्त इति । शृक्षश्च वृक्षश्च शृक्षा-
वबित्यादि । अविभक्तिकानामयमेकशेपः; अनैमित्तकत्वाद्विभक्तेः । न ह्ययं परां विभक्ति-
माश्रित्य विधीयते । एकविभक्तावितीह सालूप्योपलक्षणमेतत् ; न निमित्तनिर्देशः ।
एकस्यां विभक्तौ परतो यानि रूपाणि दृष्टानि, तेषामनुत्पन्नायामेव वबिभक्तौ प्राति-
पदिकानामेकशेषो भवति । ततः कृत एकशेषे विभक्तिरुत्पद्यते । अथ वा-सविभक्ति-
कानामेवैकशेपः, कथम् ? विभक्तिशब्देन हि कारकमभिधीयते, विभन्यते प्रातिपदि-
कार्यो५नयेति कृत्वा । तदेतदुक्तं भवति-एकस्मिन् समाने५भिन्ने कारके यानि
सरूपाणि तेषामेवैककारकाणामेकशेषो भवतीति । यद्येवम्, ’परतः इति शृनिप्रन्यो
नोपपद्यते, कारकं ह्यर्थसमवायिनी शक्तिः, न च तया शब्दानां प्रौर्वापर्यं सम्भवति,
कथञ्च विभक्तिशब्देन कारके५भिधीयमाने सविभक्तिकानामेकशेषो लभ्यते ? उच्यते:

CC-0. ’angamwadi Math Collection. Digitized by eGangotri
