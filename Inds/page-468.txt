४४६ काशिकाबृत्तौ [ भासनोपसम्माषा

भासनोपसंभाषाज्ञानयत्नविमत्युपमन्त्रणेषु वदः ।। ४७ ।।

शेषात्कर्त्तरि परस्मैपदे प्राप्ते भासनादिषु विशेषणेषु सत्सु वदते-
रात्मनेपदं भवति । भासनम्= दीप्तिः । वदते चार्वी लोकायते ।
भासमानो दीप्यमानस्तत्र पदार्थान् व्यक्तीकरोतीत्यर्थः । उपसंभाषा =
उपसान्त्वनम् । कर्मकरानुपवदते । उपसान्त्वयतीत्यर्थः । ज्ञानम्=
सम्यगवबोधः । वदते चार्वी लोकायते । जानाति वदितुमित्यर्थः ।

यत्नः = उत्साहः । क्षेत्रे वदते, गेहे वदते । तद्विषयमुत्साहमाविष्करो-
तीत्यर्थः । विमतिः = नानामतिः । क्षेत्रे विवदन्ते, गेहे विवदन्ते ।

पदमज्री

विवक्षितव्यमिति अकर्मकत्वात्पूर्वेणात्रात्मनेपदप्रसङ्गः । ’अनाध्याने’ इत्यस्य तु
मातरं संजानातीति व्यावर्त्यं स्याद्यत्र कर्मतैव विवक्षिता, नैष दोषः; ’अनाध्याने’
इति विभज्यते, तेन पूर्वयोगस्यापि शेषो भविष्यति ।।

भासनोपसम्भाषाज्ञानयत्नविमत्युपमन्त्रणेषु वदः ।। भासनादिघ्विति । अत्रापि
किमञ्रिद्धातोविशेषणम्, विश्चिद्धात्वर्थस्य । उपसान्त्वनम् = उपच्छन्दनम्,
घातोः, भासनादि धात्वर्थस्य । भासमान इति । हेतौ लटः शानजादेशप्रयोगेण
भासनं हेतुत्वेन विशेषणमित्याह । शिष्यैः स्नूयमानो भासते । तथा चोपर्युपरि
शास्त्रार्थस्य प्रतिभासनात् सुष्ठु वदनं भवति, तेजोभङ्गे तु न शक्नुयाद्वदितुम् ।
जानाति वदितुमिति । ’शकवृष’ इत्यादिना तुमुन्, अत्र वदत्यर्थो ज्ञानस्य विषयः,
ज्ञानं विषयि  तद्विषयमित्यादि । अत्र यत्नस्याविष्करणरूपस्य वदत्यर्थस्य कर्मं ।

न्यासः

मासनोपसंभाषाजानयत्नविमत्युपमन्त्रणेषु वदः ।। भासनादिष्वर्थेषु विशेषणेष्बिति
अत्रापि किंस्विद्विशिष्यते बदत्यर्यो५नेनेति विशेषणम् ? क्िस्विद्वदत्यर्थ एव, विशेपणं
ह्यर्थान्तराद् विशिष्यते व्यबच्छिद्यत इति कृत्वा ? तत्रोपसम्भाष्रोपसान्त्वनमुपमन्त्रणञ्च
द्वितीयेनार्थेन वदत्यर्थ एव विशेषणम् । परिशिष्टानि तु भासनादीनि प्रथमेनार्थेन
विशेषणानि । मासमानेत्यादिना भासनं वदत्यर्थस्य लक्षणभावेन हेतुभावेन वा
विशेपणमिति दर्शयति । तथा ह्यत्र भासमान इति ’लक्षणहेत्वोः क्रियायाः इत्यनेन
शानजादेशो विहितः । जानातीत्यादिना शानं वदत्यर्थस्य विषयिभावेन विशेपणमिति
दर्शयति । ज्ञानेन ह्यसौ बदितुं जानाति । अत्र येन शानेन वदनं वदत्यर्थं जानाति,
तत्र तेनैव विपयेण परिच्छेद्येन विषयीभवति । तद्विषयमित्यादिना यत्र आविष्करणस्य
वदत्यर्यस्य देतुभावेन बिशेषणमित्याचष्टे । उत्साहो ह्याविष्क्रियमाण आविष्करण-

GCC-0. Jangamwadi Math Collection. Digitized by eGangotri
