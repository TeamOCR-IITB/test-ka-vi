 

पदम

नन्वन्वाख्याने प्रतिपदपाठो५भ्युपायः, तत्रान्वाख्याने त्रयः प्रकाराः-शब्दाप-
शब्दोभयोपदेशभेदेन । शब्देषु हयुद्दिष्टेषु गम्यत एतत्-अतोन्ये५पशब्दा इति, यथा-
’पञ्च पञ्चनखा भक्ष्याः’ इति । भक्ष्यनियमादन्ये५भक्ष्या ःति गम्यते, तथा५पशब्दो-
पदेशे५प्यन्ये सुशब्दा इति गम्यते । यथा-’अभक्ष्यो ग्रामकुवकुटः’ इत्युक्ते ’आरण्यो
भक्ष्यः’ इति गम्यते । हेयोपादेयोपदेशे५पि स्पष्टंप्र तिपत्तिर्भवति, यथा-’अपथमिदम् ,
एष पन्थाः’ इति । आनन्त्याच्छब्दानां सर्वथाप्यसम्भव एव । एवं हि श्रूयते-’बृह-
स्पतिरिन्द्राय दिव्यं वर्षसहस्रं प्रतिपदविहितानां शब्दानां शब्दपारायणं प्रोवाच,
न चान्तं जगाम’ इति । बृहस्पतिः प्रवक्ता, इन्द्रश्चाघ्येता, दिव्यं च वर्षसहस्रमध्य-
यनकालः, न चान्तगमनमासीद्यस्य, तस्य कुतो५द्यत्वे स्वल्पायुषि प्रजायाम् ] यस्स-
वया चिरं जीवति, स वर्षशतं जीवति । न चान्यो५भ्युपायो५स्तीति मन्यमान आह-
कथमिति । कथं व्याकरणेन शब्दानुशासनम्? कथं वो व्याकरणं शब्दानामनुशास-
नम् ? न कथंचिदित्यर्थः । येनाल्पेनैव यत्नेन महतो महतः शब्दौघान्प्रतिपद्यन्ते,
तदुपायान्तरं दर्शयति-प्रकृत्यादिविभागकल्पनयेति । तत्र-

न्यासः

एवं वैदिवः। । वैदिकानां लौकिकेभ्यः पृथगुपादानं प्राधान्यख्यापनार्थम् । यथा-
‘ब्राह्मणा आयाताः, बसिष्ठो५प्यायातः’ इति । अत्र ब्राह्मणत्वादेव वसिष्ठस्याप्यागमने
सिद्धे प्राधान्यख्यापनार्थं तस्य पृथगुपादानम् । प्राधान्यख्यापनन्तु वैदिकानां यत्नेनाप-
भ्रंशनिरासार्थम् । तेषां ह्यपभ्रंशे याज्ञे कर्मणि महान् प्रत्यवायो दृष्ट-’हेल्यो हेलयःं
इति । अथवा ये लोकयात्राहेतवो भाषाशब्दास्तैरेव लौकिकत्वं प्रसिद्धमिति वैदिकानां
पृथगुपादानम् । तत्र लौकिका अनियतवर्णानुपूर्वीकाः-गौः, अश्वः, पुरुपः, हस्तीत्ये-
वमादयः । वैदिकास्तु नियतानुपूर्वाकाः-’शन्नो देवीरभिष्टये’ इत्येवमादयः ।

इह ह्यन्वाख्याने प्रतिपदपाठोऽभ्युपेयः । तस्यापि त्रयः प्रकाराः-शब्दापशब्दोभयो-
पदेशमेदेन । आनन्त्याच्च शब्दानां स सर्वथाप्यसम्भवः । एवं हि श्रूयते-’बृहस्पतिः
किलेन्द्राय दिव्यं वर्यसहस्रं प्रतिपदविहितानां पारायणं प्रोवाच, न चान्तं जगाम’ इति ।
तदीद्ृशे वक्तर्यध्येतर्यध्ययनकाले च नान्तगमनममभूद्यस्य, तस्य कुतोऽद्यत्वे भविष्यति
स्वल्पायुपि प्रजायाम् ! न चान्योऽभ्युपायो५स्तीति मन्यमान आह-कथमित्यादि ।
कथमनुशासनम् ? न केनचित् प्रकारेण शब्दानां व्याकरणमनुशासनमित्यर्थः। अथ वा
भावसाधनोऽत्रानुशासनशब्दः । अनुशिष्टिरनुशासनम् = संस्कारः, न कथञ्चिच्छब्दानां
संस्कारः सम्भवतीति यावद् ।

येनाल्पेनैव प्रयत्नेन महतः शब्दौघान् प्रतिपद्येत, तदुपायान्तरं दर्शयितुमाह-
प्रछृत्यादिविभागपरिकल्पनयेत्यादि । प्रत्ययात् प्रथमं क्रियत इति प्रकृतिः, प्रकृति-

CC-0. Jangamwadi Math Collection. Digitized by eGangotri
