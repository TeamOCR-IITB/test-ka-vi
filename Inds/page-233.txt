ययय

द्विर्वचने५चि ] प्रथमाध्याये प्रथमः पादः २११
द्विर्वचनेऽचि ।। ५९ ।।
पदमजरो

पधाया ह्रस्वो न स्यात्, यश्चङ्परो णि्न तस्मिन्नङ्गस्योपधा, यस्मिश्चाङ्गस्यो-

पघा न चङ्पर इति । कुत्वम्-पाचयतेः क्तिचि पाक्तिः । कुत्वमुपलक्षणम् ।
लेहयतेर्लेढिः, दोहयतेर्दोग्धिः, याचयतेर्याक्तिः, वेशयतेर्वष्टिरित्यादि ।।

द्विवेचने५धि ।। ’अचः परस्मिन्’ इत्यत्र ’यो५नादिष्टादचः पूर्वः’ इति स्थितम्।
साच्कस्य द्विर्वचनं न त्वचः पूर्वस्येत्यप्राप्तं स्थानित्रत्त्वं विधीयते, रूपातिदेशाथं च ।

अत्र षट् पक्षाः सम्भवन्ति । अचीत्यादेशोपलक्षणम्, द्विर्वचन इति
विषयनिर्देशः, अचि यो५जादेशः स द्विर्वचने स्थानिवद्भवतीति प्रथमः पक्षः ।
अचीत्येतदपि स्थानिवद्भावेनेव सम्बध्यते, द्विर्वचन इति विपयनिर्देशाद्, द्विर्वचने
कर्तव्येऽजादेशः स्थानिवद्भवत्यचि पर इति द्वितीयः । द्विर्वचननिमित्तत्वादजेव
द्विर्वचनग्रहणेन विशेष्यते, द्विर्वचनमस्मिन्नस्तीत्यर्शआाद्यच्प्रत्ययान्तेन वा, अधि-
करणसाधनेन वा, आदेशोपलक्षणम्, द्विर्वचननिमित्तेऽचि यो५जादेशः स स्थानि-
वदिति तृतीयः । एवं विशेषितं वाज्ग्रहणं स्थानिवद्भावस्य विशेषणम्, अजा-
देशः स्थानिवद्भूवति द्विर्वचननिमित्ते५चि परत इति चतुर्थः । द्विर्वचनग्रहणमा-
वर्तते, तत्रैकेनाज्विशेष्यते, परेण विषयी निदिश्यत इति स्थिते तद्विशेषितमज्ग्रहणं
स्थानिवद्धावस्य विशेषणम्, द्विर्वचने कर्तव्येऽजादेशः स्थानिवद्भवति द्विर्वचन-
निमित्ते५चि परत इति पञ्चमः । एवमेव स्थिते५ज्ग्रहणमादेशोपलक्षणम्, द्विर्वचन-
निमित्ते५चि यो५जादेशः स द्विर्वचने कर्तव्ये स्थानिवद्भवतीति पष्ठः ।

अत्राद्ये पक्षेऽचो द्विर्वचनेनाविशेषितत्वाद् द्विर्वचननिमित्ते५प्यचि आदेशः
स्थानिवत्स्यात्, ततश्चाचिकीर्तद् इत्यत्र णिचि ’उपघायाश्च’ इतीत्वस्य ’चङि’
इति द्विर्वचने स्थानिवद्भावादचकीर्त्तदिति स्यात् । दुद्यूषति-ऊठि यणादेशः
स्थानिवत्स्यात् । भवनमिच्छति, भवनीयतेः सन्, विभवनीयिषति-ल्युटि कृत-
योर्गुणावादेशयौः स्थानिवत्त्वे बुभवनीयिषतीत्यनिष्टं रूपं प्राप्नोति । द्वितीये तु
अचिकीर्तदित्यत्र न दोषः, इत्वस्य तकारेण व्यवहितत्वात् स्थानिवद्भावभाजो
ह्यादेशस्य स्थानिवत्त्वविधानवेलायामच्यनन्तरे स्थानिवत्त्वेन भवितव्यम् । एवं

न्यासः

द्विर्वचने५चि ।। पूर्वं कार्यातिदेशः कृतः, इदानीं तु रूपातिदेशार्थमिदमारभ्यते ।
अथ वा निमित्तात् पूर्वमित्येतस्मिन् पक्षेऽनन्तरसूत्रेण द्विर्वचनविधि प्रति प्रतिपेधः
प्राप्त इत्यस्यारम्भा वेदितव्यः । द्विर्वननेऽचि’ इति समानाधिकरणे सप्तम्यौ ।
तत्राज् विशेष्यः, द्रिर्वचनं विशेषणम् । विशेपणविशेध्यभावस्य च प्रयोजनं दुद्यूपतीति
प्रत्युदाहरणे दर्शयिष्यते । कथं पुनरज् द्विर्वचनशब्देनोच्यते ? द्विर्वचननिमित्तत्वात् ।

CC-0. Jangamwadi Math Collection. Digitized by eGangotri

ला।
