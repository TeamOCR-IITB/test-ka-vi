५७० कशिकावृत्तौ [ अकथितं च

परिगणनं कर्तव्यम-
दुहियाचिरुधिप्रच्छिभिक्षिचिञामुपयोगनिमित्तमपूर्वविधौ ।
ब्रुविशासिगुणेन च यत्सचते तदकीर्त्तितमाचरितं कविना ।।
उपयुज्यत इत्युपयोगः = पयःप्रभृति, तस्य निमित्तं गवादि,
तस्योपयुज्यमानपयःप्रभृतिनिमित्तस्य गवादेः कर्मसंज्ञा विधीयते ।
पाणिना कांस्यपात्र्यां गां दोग्धि पयः । पाण्यादिकमप्युपयोगनिमित्तं
तस्य कस्मान्न भवति ? नैतदस्ति; विहिता हि तत्र करणादिसंज्ञा
तदर्थमाह-अपूर्वंविधाविति ।
पदमञ्जरी
त्यत्र केनेति प्रश्नो रयेनेति प्रतिवचनं वा भवति । इह ’कारके’ इत्यनुवर्तनात्
सत्येव कारकत्वे५कथितस्य संज्ञया भाव्यमिति सामर्थ्याद्विशेषकथाभिरित्युक्तम् ।
परिगणनं कर्त्तव्यमति । नटस्य शृणोतीत्यादो घात्वन्तरप्रयोगे मा भूत् ।
प्रच्छिभिक्षीत्यत्र ’छ्े च’ इति तुक् प्राप्तो५नित्यत्वादागमशासनस्य स न कृतः,
’सनाद्यन्ता धातवः’ ’इको यणचि’ इतिवत् ।
उपयुज्यते इत्युपयोग इति । असंज्ञायामपि कर्मणि घञ् । तस्य निमित्तं
गवादीतिं । अनेन गां दोग्धि पयः’ इत्यादी पयःप्रभृतेरुपयुज्येमानत्वादीप्सित-

तमत्वम्, गवादेस्तु तदथंत्वादुपादानस्यानीप्सिततमत्वं च दर्शयति । तथा-
युक्तत्वाभावाच्च गवादेस्तथायुक्तमित्यनेनापि न सिध्यति । एतदेव दर्शयति-

तस्यैवमित्यादि । उपयुज्यमानस्य पयप्रभृतेर्यन्निमित्तं गवादि तस्येत्यर्थः ।

न्यासः

पन्थानं पृच्छतीत्यत्राकारकस्यापि माणवकस्य कर्मसंज्ञा स्यात् । परिगणनमिति । अन्य-
धातुब्यवच्छेदार्यमेतत् । तेन ’दुह प्रपूरणे’ इत्येवमादीनामेव धातूनां प्रयोगे५कथितस्य
कर्मसंशा विधीयते, नान्येषाम् । उपयुज्यत इत्युपयोग इति । कर्मसाधनो घ्रजन्तः ।

उपयुज्यत इति । इट्टार्थसिद्धौ व्यापार्यत इत्यर्थः । पयःप्रभूतीति । प्रभूतिशब्देन
भिक्षादीनां ग्रहणम । तस्य निमित्तं गवादीति । अत्राप्यादिशब्देन पौरवादैर्ग्रहणम् ।
तस्योपयुज्यमानपयःप्रभृतिनिमित्तस्येति । उपयुज्यमानञ्च तत् पयःप्रभृति चेति
विशेषणसमासं कृत्वा उपयुज्यमानपयःप्रभृतेर्निमित्तमिति पष्ठीसमासः । गवादेरिति ।
आदिशब्देन पौरवादेर्ग्रहणम् । ननु च पाण्यादिकमप्युपयोगनिमित्तमिति, तेन विनोप-
योगस्य पयसो५संभवात् । आदिशब्देन कांस्यपात्रादेर्ग्रहणम् । विहिता हि तत्र करणादि-
संज्ञेति । आदिशब्देनाधिकरणसंज्ञाया ग्रहणम् । तदर्थमिति । करणादेः कर्मसंज्ञानि-
वृत्त्यर्थमित्यर्थः । अर्थशब्दस्य निवृत्तिवचनत्वात् । अपूर्वविधाविति । पूर्वग्रहण-

CC-0. Jangamwadi Math Collection. Digitized by eGangotri
