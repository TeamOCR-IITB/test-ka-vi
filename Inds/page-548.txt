५२६ काशिकावृत्तौ [ वडुपु यहुवचनम्

वचनं विहितम् , तस्यानेन बहुत्वसंख्या वाच्यत्वेन विधीयते । बहुषु
बहुवचनं भवति । बहुत्वमस्य वाच्यं भवतीति यावत् ।
पदमन्जरी

विभक्तिनिदिष्टाप्यप्राप्तत्वाद्विधीयत इत्याह- तस्यानेनेति । इदं चापरमनेन ग्रन्येन
दर्शितम्-स्वादिविधिवाक्येन हि भिन्नमेतद् वाक्यम् । तत्रापि विध्यर्थं न तु नियमा-
र्थमिति | यदाह-वहुवचनं विहितमिति । वबहुत्वसंख्यावाच्यत्वेन विधीयत इति
च । यदि पुनरेकवाक्यतया विशिष्टविधिः स्याद्, इतरेतराश्रयं प्राप्नोति- विहि-
तानां जसादीनां बहुवचनसंज्ञा, संज्ञया च विधानमिति । किं चाव्ययेभ्यो निःसं-
ख्येभ्यः स्व[दयो न स्युरतो भिन्नवाक्यत्वमेव युक्तम्, तत्रापि विध्य्थेत्वमेव ।

इह केचिन्मन्यन्ते-स्वार्थद्रव्यलिङ्गसंख्याकर्माद्यात्मकः पब्चकः प्रातिपदिकार्थ
इति । आदितस्त्रिक इत्यन्ये । तत्र शब्दप्रवृत्तिनिमित्तं स्वार्थः, स चानेक प्रकारः-

न्यासः

इह केपाञ्चित् ’स्वार्थद्रव्यलिङ्गसंख्याकर्माद्यात्मकः पञ्चकः प्रातिपदिकार्थः’ इति
दर्शनम् । केपाञ्चित् ’स्वार्थद्रव्यलिङ्गात्मकस्त्रिकः प्रातिपदिकार्थः’ इति । तत्र स्वार्थो
विशेषणम् , स्थरूपजातिगुणद्रव्याणि । द्रव्यन्तु विशेष्यम् , तत् पुनर्जातिगुणद्रव्याणि ।
तत्र यदा शब्दस्वरूपेण विशिष्टा जातिरभिधीयते-गौरिति, तदा शब्दस्वूपं
विशेधणत्वात् स्वार्थो भवति; जातिस्तु विशेष्यत्वाद् द्रव्यम् ।. यदा तु जात्या
विशिष्टो गुणो५भिधीयते-पटस्य शुङ्गो गुण इति, तदा जातिर्विशेपणत्वात् स्वार्थो
भवति; गुणस्तु विशेष्यत्वाद् द्रव्यम् । यदा तु गुणैर्विशिष्टं पटादिकं द्रव्यमुच्यते-
शुक्गः पट इति, तदा विशेषणभूतो गुणः स्वार्थो भवति; विशेष्यभूतं पटादिकं द्रव्यमेव ।
यदा पुनर्द्रब्यमपि द्रव्यान्तरस्य विशेधणभूतं भवति-यष्टीः प्रवेशय, कुन्तान् प्रवेशयेत्यादौ,
तदा यष्ट्यादिकं द्रव्यं विशेषणभावापन्नं त्वार्थः; द्रव्यान्तरं विशेष्यभावापन्नं पुरुषादिकं
द्रव्यमेव । क्वचित् सम्बन्धो५पि स्वार्थो भवति-यत्र सम्बन्धनिमित्तकः प्रत्यय उत्पद्यते,
यथा-दण्डी, विषाणीति । अत्र दण्डपुरुपसम्ब्रन्धो विशेषणम् , दण्डीति द्र्यम् ।
क्वचित् क्रियापि स्वार्थो भवति, यत्र क्रियानिमित्तकः प्रत्यय उत्पद्यते, यथा-पाचकः
पाठक इति । क्रियाकारकसम्बन्धोऽत्र स्वार्थ इत्यपरे । लिङ्गं स्त्रीत्वादि, संख्यैकत्वादि,
कर्मादयो वक्ष्यमाणाः कारकविशेपाः । तत्र पूर्वोक्तयोर्दर्शनयोर्द्वितीयं यद्दर्शनं तदिह
वबृत्तिकारेणाश्रितम् ।

धातोस्तु क्रियैव वाच्येत्यत्राचार्याणामविवाद एव । तत्र प्रातिपदिकस्य पूर्वोक्ते
त्रिके५र्ये सति धातोश्च क्रियात्मकत्वे यदीदं सूरत्रं नोच्येत, ततो५निर्दिष्टार्थाः प्रत्यया:
स्वार्थं भवन्तीति प्रातिपदिकाजसादिब्रहुवचनं विधीयमानं त्रिक एवार्थे स्यात्, न
बहुत्वसंख्यायाम् । धातोरपि स्िप्रभृति बहुबचनं विधीयमानं क्रियायामेव स्यात् , न तु

CC-0. Jangamwadi Math Collection. Digitized by eGangotri
