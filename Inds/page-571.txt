रुंच्यर्यानां प्रीयमाणः ] प्रथमाध्याये चतुर्यः पादः ५४१

सम्प्रदानम् । श्राद्धाय निगल्हते । युद्धाय सन्नह्यने । पत्ये शेते ।
सम्प्रदानप्रदेशाः-चतुर्थी ’सम्प्रदाने’ इत्येवमादयः ।।
क कर्मणः करणसंज्ञा वक्तव्या सम्प्रदानस्य च कर्मसंज्ञा # ।
पशुना रुद्रं यजते । पशुं रुद्राय ददातपीत्यर्थः ।।
रुच्यर्थानां प्रीयमाणः ।। ३३ ।।

पदमअरी

सूत्रकारश्च सूत्रयति-’क्रियार्थोपपदस्य च कर्मणि स्थानिनः’ इति । एवर्माप
क्रियाग्रहणं कर्तव्यम्; ददातिकर्मत्वात् । निगर्हते इति । नास्तिक्यान्निन्दतीत्यर्थः ।
’गर्ह गल्ह कुत्सायाम्’ अनुदात्तेत् । युद्धायेति । युद्धविषयं संनाहपूर्वकं निश्चयं
करोतीत्यर्थः । नह्यतिः स्वरितेत् । पत्ये शेते इति । पतिमुपसृत्य शेत इत्यर्यः ।
यदि तहि क्रिययाभिप्रेयमाणस्यापि भवति कटङ्करोतीत्यादावपि प्राप्नोति,
वचनाद्धि कर्मसंप्रदानसंज्ञयोः पर्यायः स्यात् ? नेतत्सार्वत्रिकम्, कि तहि ?
प्रयोगदर्शनवशेन नियतविषयम् ।

कर्मणः करणसंज्ञेत्यादि । एतच्छन्दोविषयम्, सर्वे विधयश्छन्दसि विकल्पन्ते,
इति यथाप्राप्तमपि प्रयोगो भवति । भाष्ये तु ददातिकर्मणेति नाश्रितम्,
प्रयोगाश्च बहवः-अर्यम्णे चरुं निर्वपेत्, देवेभ्यो ब्रह्मोदनमपक्षत्, देवेभ्यो हृव्यं
वहन्तः, छन्दांसि वे देवेभ्यो हव्यमूर्धा, यदङ्गमागुषे त्वम्, शं नः करत्पवते
इत्यादयः, तन्मते क्रियाग्रहणं न कर्तव्यम् । कर्थं यत्र संप्रदानत्वमिष्यते ? तत्र
संदर्शनादीनां क्रियायाश्च भेदो विवक्ष्यते, ततश्च तेराप्यमाना क्रियापि कृत्रिमं
कर्मेति सिद्धं तयाभिप्रेयमाणस्य संप्रदानत्वम् । यत्र तु नेष्यते तत्र भेदो न
विवक्ष्यते, ततश्चौदनाद्येकफलावच्छेदेनेकीकृतया क्रियया५५प्यमानस्य कर्मत्वमेव
भविष्यति-कटङ्करोति, ओदनं पचतीति । गत्यर्थेषु तूभयं विवक्ष्यते-भेदः,
अभेदश्च; तत्र भेदविवक्षायां ग्रामं गच्छतीति प्रयोग इति ’गत्यर्थकर्मणि’ इत्यत-
दपि न वक्तव्यं भवति ।।

न्यासः

कुत्सायाम्’ अनुदात्तेत् । युद्धाय सम्ह्यत इति । ’नह बन्धने’ दिवादौ स्वरितेत् ।
सं चेह निश्चये ब्तते, युद्धे निश्चयं करोतीत्यर्थः । पत्ये शेते इतिं । शीङत्रीपसर्पणपूर्वके
शयने वर्त्तते । पतिमुपसृप्य शेत इत्यर्यः । कर्मणः करणलंशेत्यादि । एतत् पशुना
रुत्रं यजते इत्येतद्विषयमेव वेदितव्यम् । यजिः स्वरितेत् । एतच्च ’व्यस्ययो बहुलम्’
इति सुव्यत्ययेन सिद्धमेवेति न वक्तव्यम् ।।

CC-0. Jangamwadi Math Collection. Digitized by eGangotri
