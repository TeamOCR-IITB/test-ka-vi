अर्थवदधातु० ] प्रथमाध्याये द्वितीयः पादः ३३.

पदमअरी
शब्दो पचाद्यचि व्युत्पादितौ, तत्राघातुरिति निषेधो भविष्यति । एवं तर्ह्यव्यु-
त्पत्तिपक्ष एतदुक्तम्, अत एवोदाहरणत्वेनाप्यनयोरुपन्यासः । विं चासत्यथं
वद्ग्रहणे प्रतिवर्णं संज्ञाप्रसङ्गः, न च प्रतितर्णं यातुसंज्ञा, न चाथातुरप्रत्यय इति
पर्युदासाश्रयणाद अर्थवतो ग्रहणम् । अनर्थकर्योरपि धातुप्रत्यययौः सम्भवाद्,
यथा-अधीते, यावक इति । अत्र ह्यधिपूर्वस्येङो५र्थवत्वं न तु इङि तस्य-
कचिदप्यप्रयोगाद् । यावक इत्यत्रापि यावशब्दस्यैवार्थवत्त्वं न तु कनः; अन्त-
रेणापि तदर्थावगमात् । न च ज्ञायते-केन धर्मेण सादृश्यमिति । न चार्थ-
वद्ग्रहणपरिभापयार्थवतो ग्रहणम् ? एपा हि नियतरूपोपादाने व्यवस्थापयति, न
चात्र रूपविशेषोपादानम् । ननु सत्यामप्यनर्यकस्य संज्ञायां संध्याकर्मादिपु

विधीयमानाः स्वादयो न भविष्यन्ति, नैतदस्ति; अविशेपेणोत्पद्यन्ते, उत्पन्ना-

नामर्थनियमः, ततश्चाव्ययवत् स्वादयः स्युरेव । नलोपो हि स्यादिति । विभक्तेस्तु
श्रयणं न भवति, समुदायस्यापि पुथक् प्रातिपदिकसंज्ञायां तदन्तर्भावाल्लुको
भावात् । यद्येवम्, द्विर्वचनन्यायेनावयवस्य न भविष्यति, युक्तं तत्र पज् इत्यत्र
येनैवाचा समुदाय एकाच्, तेनैव तदतयवो५च्छब्दः पशब्दश्च; न चैकस्यैकदा
५नेकं प्रत्यवयवत्वं निरूपयितुं शक्यम् । किञ्च-समुदायद्विर्वचनेनाव-
यवा अपि द्विरुच्यन्ते, तदात्मकत्वात्तस्य । इह त्ववयवानां समुदायस्य च
संज्ञानिवन्धनं शब्दत्वं पृथगेव । तत्र समुदायस्य यत् तेन तस्यैव कार्य
नावयवानाम् । ननु च एति, आभ्याम्, औपगवः, अ अपेहीति, धातुप्रातिपदिक-
प्रत्ययनिपातानामेकवर्णानामर्थदर्शनात् वृक्षादिष्वपि वर्णा अर्थवन्तः, तथा कूप
इति ककारे सति कश्चिदर्थो गम्यते. यूप इति यकारोपजनेर्र्यान्तरम्, तेन मन्यामहे
यः कूपे कूृपार्थः स ककारस्य, यो यूपे यूपार्थः स यकारस्येति; तथा ’ब्राह्मण
इत्युक्तें यो५र्णो गम्यते नासो बकारादीनामन्यतरापाये५पि गम्यते । येषां च
संघातो यत्कार्यं करोति प्रत्येकमपि तत् कुर्वन्ति, यथा-तिलानां खारी तैलमुत्पा-
दयति, प्रत्येकं च तिलाः । ये च यस्मिन् प्रत्येकमसमर्थास्तेषां संघातो५पि तत्रा-
समर्थः, यथा-प्रत्येकं सिकतास्तैलं नोत्पादयन्ति तथा खार्यपि तासाम् । अतः
संघातार्थवत्त्वाच्चार्थवन्तो वर्णाः, तत्कथमर्थवद्ग्रहणे सत्यपि तेषां निवृत्ति ।अनर्थ-
कास्तु, प्रतिवर्णानामर्थानुपलब्धेः, न हि ’ब्रा’ इत्युक्ते कश्चिदर्थो गम्यते । अतो
घात्वादीनामेकवर्णानामर्थवत्त्वाद् अन्ये५पि वर्णा अर्थवन्त इत्यनुपलब्धिवाधित-
मेतद् । एवमन्ये५पि हेतवो वाधितविपयाः । किं चकूपो यूप इत्यन्वयव्यतिरेकाभ्यां
ककारयकारयोरर्थवत्त्वे यूप इति चतुर्णां वर्णानामानर्थक्यमभ्युपगतं स्यात्; अथ
नेषामर्थवत्त्वं भूयिष्ठः कूपे यूपार्थः स्यात्, कृपार्थश्च यूपे, यत्र भूयमामर्थवतामन्वयः,
व्यतिरेकस्तु कस्यचित् तत्रार्थानामपि भूयसानुमवृत्तिर्भवति, व्यतिरेकस्त

CC-0. Jangamwadi Math Collection. Digitized by eGangotri
