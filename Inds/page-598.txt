५७६ काशिकावृत्तौ [ अकथिर्तं च

पदमञ्जरी

बुद्धिप्रत्यवसानार्थशब्दकर्मकेषु गुणकर्मणि लादय इति मतान्तरम् । बोध्यते
माणवकं घर्मः, भोज्यते माणवकमोदनः, पाठ्यते माणवकं वेद इत्यादि ।

तदयमत्र निर्णयः-नीवहिहृकृषिभ्यः प्रघानकर्मणि लादयः; तत्सम्बन्धस्य
पूर्वभावित्वात् । दुह्यादिभ्यो जिदण्डमुषिभ्यश्चाप्रधाने; तत्सम्बन्धस्यानन्तरङ्ग-
त्वात् । बुद्धिप्रत्यवसानार्थशब्दकर्मकेषु गुणकर्मणि प्रधाने वा यथेष्टम्; गत्यर्था-
कर्मकयोः हृक्रोश्च ण्यन्तयोः प्रयोज्ये कर्मणीति । प्रयोज्यस्य च प्राधान्येनाभिघी-
यमानाप्रयोजकव्यापारेणाप्यमानत्वात् प्राधान्यम् । गुणभूतप्रयोज्यव्यापारकर्म-
णस्तु गुणभाव आर्थेन न्यायेन प्रयोज्यव्यापारप्राधान्यम्, तदर्थत्वात् प्रयोजक-
व्यापारस्य । तत्प्राधान्याच्च तत्कर्मणो५पि प्राघान्यमित्यन्ये । सर्वया लादयः
प्रयोज्यकर्मणीति स्थितम् ।

अकर्मकाणां च घातूनां कालभावाध्वगन्तव्यदेशाः कर्मसंज्ञका इष्यन्ते ।
उक्तं च--’कालभावाध्वगन्तव्याः कर्मसंज्ञा ह्यकर्मणाम्, देशश्चाकर्मकाणां तु कर्म-
संज्ञो भवतीति वक्तव्यम्’ इति । अध्वगन्तव्येतिगन्तव्यो५ध्वा, अघ्वा गन्तव्यः,
कडारादिष्वध्वशब्दो द्रष्टव्यः । गन्तव्यत्वेन प्रसिद्धस्य नियतपरिमाणस्य क्रोशा-
देर्ग्रहणार्थं गन्तव्यग्रहणम्, तेनाध्वानं स्वपितीति न भवति । ननु च ’काला-
ध्वनोः’ इति सिद्धा द्वितीया, किं कर्मसंज्ञया ? देशस्य तावद्वक्तव्या । कालाध्व-
नोरपि लादिविधानार्थं कर्मत्वमेषितव्यम् । आस्यते मासः, आसितः, आसितव्यः,

न्यासः
नीवह्योर्हरतेश्चैव गत्यर्थानां तथैव च ।
द्विकर्मकेपु ग्रहणं द्रष्टव्यमिति निश्चयः ।। इति’ ।
अत्रापि श्लोके चकारो जयतिप्रभृतीनां प्रयोगेऽकथितस्य समुच्चयार्थः । किमु-
दाहरणम् ? अजां नयति ग्रामं देवदत्तः । अजां वहति ग्रामं देवदत्तः । अजां
हरति ग्रामं देवदत्तः । शतं जयति देवदत्तं यज्ञदत्तः । शतं गर्गान् दण्डयतीति ।
ननु चोभयेषामपि ’कर्त्तुरीप्सिततमं कर्म इत्यनेनैव कर्मसंशा सिद्धा । यदि तर्ह्यजा-
दीनामीप्सिततमत्वं विवक्ष्यते, न ग्रामादीनाम्, तदा कथं कर्मसंज्ञा ? तथापि ’तथायुक्तम्’
इत्यनेन सिद्धा । यदा तर्हि ग्रामादीनामीप्सितत्वं प्रकर्षरहितं विवक्ष्यते, तदा न
सिद्धयति । अकर्मकाणाञ्च धातूनां कालभावाध्वगन्तव्यदेशानां कर्मसंशेष्यते । तथा
चोक्तम्- ... ॒
कालभावाध्वगन्तव्याः कर्मसंज्ा ह्यकर्मणाम् । अ
देशाश्चाकर्मकाणाञ्च कर्मसंज्ञा भवन्ति च ।। इति वक्तव्यम्? इति ।
१. इदम् ’अकथितब्च’ इति ( १।४।५१ ) सूत्रस्थं ्लोकवार्त्तिकम् ।
२. इदमपि ’अकथितञ्च इति ( १।४।५१ ) सूत्रस्थं वार्त्तिकम् ।

CC-0. Jangamwadi Math Collection. Digitized by eGangotri

 
