नेविंशः ] प्रथमाध्याये तृतीयः पादः ४१९

’शेषात्कर्तरि’ इति परस्मैपदे प्राप्ते, निपूर्वाद्विश आत्मनेपदं
विधीयते । नेः परस्माद्विश आत्मनेपदं भवति । निविशते, निविशन्ते।
नेरिति किम् ? प्रविशति । यदागमास्तदग्रहणेन गृह्यन्ते, तेनाटा
नास्ति व्यवधानम् । न्यविशत । नेरुपसर्गस्य ग्रहणम्-’अर्थवद्ग्रहणे
नानर्थकस्य’ इति, तस्मादिह न भवति-मधुनि विशन्ति भ्रमराः ।।
पदमजजरो

नेर्विशः ।। शेपात्कर्त्तरि परस्मैपदे प्राप्ते इति । अनारम्भस्यापि शेषपक्षे
निक्षेपात् । आत्मनेपदं विधीयत इति । यद्यपि तिबादिसूत्रापेक्षया सर्वंस्येव प्रकर-
णस्य नियमार्थत्वन्, ’अनुदात्तङित आत्मनेपदम्’ ’भावकर्मणोः’ इति सूत्रद्वया-
येक्षया तु विध्यर्थत्वमपि सम्भवतीति मत्वैवमुक्तम् । एवं सर्वत्र द्रष्टव्यम् ।

न्यविशतेत्यत्र लङि निविश् ल् इति स्थिते लादेशो लकारमात्रापेक्षत्वाद
अन्तरङ्गः, अडागमस्तु लुङादिविशेषापेक्षत्वाद्वहिरङ्ग इति पूर्वं जादेशे विकरणश्च
प्राप्नोति अडागमश्च, नित्यत्वाद्विकरणः । अडागमो हि विकरणे कृते तदन्तमेव
लङि परतो५ङ्गम् तदादिग्रहणस्य स्यादिनुमर्थत्वादिति तस्येव प्राप्नोति, अकृते
विकरणे धातुमात्रस्येति शब्दान्तरप्राप्तेरनित्यः; ततश्च विकरणान्तस्य विधीय-
मानो५डागमौ धातुमात्रं प्रत्यभक्त इति नेश्च धातोश्च व्यवधायक इत्यात्मनेपदं
न प्राप्नोतीत्यत आह-यदागमा इत्यादि । एवं मन्यते- न्धोपे
क्षत्वादयं विधिर्बहिरङ्गः, अस्मिश्चाप्रवृत्ते लादेशो५प्यप्रवृत्त एव, अपवादविषय-
परिहारेण हि तेन प्रवतितव्यम् । अनिर्वृत्तश्च लादेशो विकरणोत्पत्तो न निमित्तम्,
तेन ड भवन् धातुमात्रस्यैव भवति, ततश्च तदवयवत्वान्न तस्येव
व्यवधायक इति । कथं तहर्युक्तम्-व्यवंघाने५पि भवतीति १ श्रुतिमात्रापेक्षया ।
कचित्तु-अटा नास्ति व्यवधानमित्येव पाठः । मधुनि विशन्तीति अङ्नभक्तो नुम्
ङेरनवयव इति निशब्दस्यानर्थक्यम् । कचित्तु मधूनि निविशन्ि ग्रमरा इति
शसन्तं पव्यते ।।

न्यासः

नेर्विशः ।। निविशत इति । ’विश प्रवेशने’, तुदादित्वाच्छः ।

न्यविशतेति । अडागमेन व्यवधानमित्यात्मनेपदेन न भवितव्यमिति कस्यचिद्
भ्रान्तिः स्यात्, अतस्तान्निराकर्तुमाह-भरागम इत्यादि । मधुनि विशन्तीलि । अत्र
नेः परस्य विशतेरात्मनेपदं प्राप्नोति, तत् कस्मान्न भवतीत्याह-नेरुपसर्गस्येत्यावि ।
मधुशब्दस्य समम्येकवचने ’इको५चि विभक्तौः इति नुमि कृते मधुनीति रूपं भवति,
तंस्य चावयवो निशब्दो५नर्थकः ।।

CC-0. Jangamwadi Math Collection. Digitized by eGangotri
