र स रः सरा

`अचः परस्मिन् ] प्रथमाध्याये प्रथमः पाद १६९३

पदमज्जरो

कण्डूतिरित्यत्र उवङ्प्रसङ्गं चोदयित्वा ’अस्तु तस्यैव च्छ्वोः शडित्यूट् करि-
ष्यते’ इत्युक्तम्, इयङि च कृते यलोपे च तेठितिरिति भ्वति । न च पुनरियङ्,
आदिष्टादचः पूर्वत्वात् । तथा पेपीयतेः क्तिचि अल्लोपयलोपयोः ’एरनेकाचः’
इति यणि यलौपे पेप्तिरिति भवति । ’शो तनूकरणे’ यङन्तात् क्तिचि अल्लोपय-
लोपाल्लोपेषु पूर्वत्रासिद्धाये न स्थानिवदिति स्थानिवत्त्वनिषेधाच्छशां ष इति
षत्वे शाष्टिरिति भवति । एवं चिचीयतेश्चेक्तिरित्येषा दिक् ।

तथा तितवमाचष्ट इति णिचि टिलीपस्य स्यानिवत्त्वादचो ञ्णितीत्यस्याभावे
’अत उपधायाः’ इति स्थान्यलाश्रया वृद्धिर्भवति । न चात्र किलुगुपधात्येत्युपधा-
विधि प्रति स्थानिवत्त्वनिषेधः, तस्य प्रत्ययविधिविषयत्वात्, सत्यां च वृद्धौ पुकि
सति तितापयतीति॒ भवति । न च पुक्यपि स्थानिवत्त्वम्; आदिष्टादचः पूर्वत्वात् ।
ननु पूर्वस्य कार्ये कर्त्तव्ये सति स्थानिवत्त्वेन भवितव्यम्, अत्र च सर्वत्र
स्थानिवत्त्वे सति पूर्वस्य कार्यप्राप्तिरिति इतरेतराश्रयम् । नात्र स्थानिवत्त्वात्
प्रागेव पूर्वस्य कार्यं प्राप्ते स्थानिवत्त्वम्, किं तहि ? प्राग्वा पश्चाद्वा पूर्वस्य
कार्ये चिकीर्षिते । अत एव वरेविधौ स्थानिवत्त्वनिषेधः । तदेवमल्विध्यर्थमिदम् ।

किञ्च-ब्राह्मणवदस्मिन्क्षत्रिये वतितव्यमित्यत्र ब्राह्मणाश्रयं कार्यं प्राप्यते, न
तु स्वाश्रयं युद्धादिकं व्यावर्त्यते । पूर्वसूत्रेऽपि स्थान्याश्रयं प्राप्यते, न स्वाश्रयं
व्यावर्त्यते, यथा-वृक्षायेति दीर्घत्वमादेशाश्रयं भवति; भविता, भवितुम्, भवि-
तव्यमिति गुणः । इह तु स्थान्यलाश्रयमेवेष्यते, स्वाश्रयं नेष्यते । तथा च पटय-
तीति टिलोपे कृते प्राप्ता उपधावृद्धिर्न भवति, अवधीदिति हलन्तलक्षणा, बहु-
खट्वक इति ’हस्वान्तेन्त्यात्ूर्वम्’ इति स्वरो न भवति, वाय्वोर्यलोपो न भवति,
तन्वन्तीतीण् न भवति । वं बहूनि स्वाश्रयनिवृत्तेरुदाहरणानि । अत एव
द्विर्बचनादिविधौ स्थानिवत्त्वनिषेधः अतोऽजादेशः परनिर्मित्तकः पूर्वस्य विधौ
स्थानिवदेव यथा स्यात्, मा भूत्स्वयं निमित्तमिति नियमार्थमपीदमारब्धव्यम् ।

कथं पुनरेकेन यत्नेनोभयं लभ्यम्, विधिश्च, नियमश्च ? विधिग्रहणसामर्थ्या-
दिति तरन्निरूपणे वक्ष्यामः । अथ वा-विधिग्रहणं विधिमात्रे स्थानिवद्भावा
यथा स्यादशास्त्रये च विपरीते च । तेन पटयतीत्यादौ स्थानिनि दृष्टो वृद्धय-
भावादिरशाल्त्रीयो५प्यतिदिश्यते । तत्र वृत्तिकारेण यल्साध्यत्वादशाल्लीयोदाहूर-
णानि दशितानि । विधिशब्दः कर्मसाधनः, पूर्वस्येति शेषलक्षणषष्ठी; पूर्वस्य
व्यवस्थितस्य सतः सम्ब्नन्धिनि कार्ये कर्त्तव्ये इति । पूर्वत्वं त्वत्राजपेक्षमाश्री-

यते; नादेशापेक्षम्, निमित्तापेक्षं वा । न चाजपेक्षे पूर्वत्वे विधिशब्दो भाव-

साधनः सम्भवति । भावसाघने हि तस्मिन्, पूर्वस्येति कर्मणि षष्ठीविज्ञानात्
पूर्वस्मिज्विघातव्ये ् अवस्थिते चाचि ततः पूर्वं किञ्चि-
काशि० :
CC-0.  त Math Collection. Digitized by eGangotri
